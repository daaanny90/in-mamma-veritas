---
template: post
title: Per crescere un bambino ci vuole un intero villaggio
slug: per-crescere-un-bambino-ci-vuole-un-intero-villaggio
socialImage: /media/crescere-bambino-villaggio.jpg
draft: false
date: 2021-01-20T21:12:49.466Z
description: "Il nemico numero 1: le altre mamme (e l'apparenza)."
category: vita da mamma
tags:
  - mamma
  - allattamento
  - vitadamamma
  - apparenze
---
Quando ho deciso di iniziare il mio blog, intitolando il primo post con questa frase ho pensato: “non avrei potuto scegliere una frase più banale”. Probabilmente lo è. Usata, stra usata e abusata, ma non è mai stata più vera di adesso.

No, non sto per farvi un pippone femminista sul problema che le donne vengano lasciate da sole dalla società nella crescita dei loro figli. Certo, sicuramente è un problema, **ma esiste un problema ancora più grande: le altre mamme.**

\
Ecco, sicuramente il mio tentativo di accaparrarmi la vostra fiducia è fallito. Come si permette questa a parlare male delle mamme con delle mamme?

Se mi date qualche minuto vi spiego....

Come tutti sappiamo l'era social ha i suoi pregi e i suoi difetti e questo si rispecchia anche nel mondo delle mamme. 

Avete presente quando girate su Instagram e la vostra amica, quella che non vedete dai tempi delle scuole superiori posta un selfie con la sua bambina di 3 settimane. Lei: truccata vestita e pettinata che nemmeno al cenone di capodanno. La bambina: angelica piccola tenerona con il suo ciuccio in bocca. Il tutto condito con una canzone dei Modà e una frase tipo “sei la cosa più bella che potesse capitarmi”.

E voi che approfittate del minuto di pipì in bagno da sole per vedere cosa sta succedendo nel mondo, sicuro pensate: “ma come cavolo è che che io invece a mezzogiorno sono ancora in pigiama con sotto il braccio destro la bambina, nell'altra mano lo spazzolino da denti, e una faccia che sembro uscita da un film di Dario Argento?”

Ecco, **la verità care mamme è che anche la vostra amica è uno zombi come voi, solo che non ve lo dice.**

\
Questo blog vuole essere **un VERO sfogo di una mamma VERA.** Una mamma stanca, con le occhiaie. Una mamma che piange. Una mamma che ride. Una mamma come voi.

![per crescere un bambino ci vuole un intero villaggio - in mamma veritas](/media/joshua-j-cotten-i8w4s4zdapk-unsplash.jpg "per crescere un bambino ci vuole un intero villaggio - in mamma veritas")

*<span>Photo by <a href="https://unsplash.com/@jcotten?utm_source=unsplash&amp;utm_medium=referral&amp;utm_content=creditCopyText">Joshua J. Cotten</a> on <a href="https://unsplash.com/?utm_source=unsplash&amp;utm_medium=referral&amp;utm_content=creditCopyText">Unsplash</a></span>*